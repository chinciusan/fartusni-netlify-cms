---
templateKey: blog-post
title: 'Adina poartă pantaloni lungi'
date: '2016-05-15'
---

"Băiatul cel mare e campion la fotbal și la școală e extrem de lăudat. Toată lumea vede în el un potențial extraordinar. Micuța noastră e multiplu premiată la concursuri de interpretare artistică. Numai anul ăsta a câștigat trei medalii", îi lăuda maică-sa în timp ce-i mângâia pe creștet.

Pe mine, când eram de vârsta lor, mami mă prezenta exact așa:

"Adina poartă astăzi pantaloni lungi pentru că trebuia să îi ascundem cumva juliturile de pe picioare. Cu alea de pe față n-am avut ce să facem. Și jur că tricoul ăla era curat când am plecat de acasă. Tot e bine. Săptămâna trecută am fost cu ea la spital, să-i scoată doctorul boaba de fasole pe care și-a îndesat-o în ureche".

La mulți ani de Ziua Internațională a Familiei!

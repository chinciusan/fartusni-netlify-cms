---
templateKey: blog-post
title: 'Dragoste pe speaker'
date: '2017-01-09'
---

- Ce faci?
- Conduc, iubita mea.
- Iar?
- Iar, că n-am ce face. Tre să fac chiria la ăsta.
- Mai ai mult?
- Mai am ceva. Vreo patru milioane. Da’ auzi, dragostea mea: ai păpat de amiază?
- Încă nu.
- Acolo unde îi rummy ți-am lăsat două d’alea cu cocos și o plăcintă cu caise.
- Biiiine.
- Să ai poftă și spor la învățat, iubito. Vorbim.
- Păi, vorbim, vorbim, numa’ să ai timp.
- Eu te-am sunat, dar tu n-ai răspuns.
- Ooof!
- Bine. Te iubesc. Ai grijă de tine.
- Si tu. Pa, pa.
- Pa, dragoste.

Eu mă holbez ca proasta la taximetristul de 50 și ceva de ani. Omul închide telefonul, se întoarce spre mine și zâmbește: “_În afară de ea, nu răspund la nimeni la telefon, să știți_”.

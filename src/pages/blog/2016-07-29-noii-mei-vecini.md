---
templateKey: blog-post
title: 'Noii mei vecini'
date: '2016-07-29'
---

- “E bine să fii înalt, că atunci când ai un copil și vrea un măr poți să i-l iei direct din pom. Și pe viitor, când lumea o să se schimbe, nu fi supărat dacă n-ai copii că poate o să fie pomi în care cresc dentasticks pentru căței”.
- “Dacă iubești un cățel sau un om mult de tot să nu uiți să ai grijă de el și să nu îl strângi prea tare în brațe, chiar dacă tu vrei asta!”.
- “E bine să fii tirist, că vezi lumea și câștigi bani, dar e rău dacă vrei să te însori și să ai prieteni acasă. Mai bine înveți să faci altceva”.
- “Nu e nimic mai fain decât să mergi tare cu mașina, cu geamurile închise, B.U.G. Mafia la maximum și o sticlă de Coca-Cola”.
- “Știi filmulețul ăla cu banii care cresc în copac de pe Facebook? Nu-i adevărat, erau legați! Nu tot ce-i pe internet îi adevărat”.

În 10 minute am învățat, de la o mână de micuți, tot ce trebuie să știe un om mare ca să se descurce în viață.

---
templateKey: blog-post
title: 'Zece fără șapte minute'
date: '2016-07-04'
---

Fug la magazin aseară, se închidea în 10 minute. Iau repede ce-am de luat, cu recunoștință în privire, când intră nenorocitul. “_Tu ce vrei, mă, la ora asta_?”, urlă vânzătoarea. “_La ora asta vă mănâncă pe toți să veniți!_”. Era 10 fără 7 minute. “_Zi! Salamă feliată, așa-i? Vrei salamă feliată!_” Săracul, un vlăjgan de vreo douăzeșiceva de ani, stă cu capul plecat și-și împinge ramele groase ale ochelarilor cu degetul. Salam voia. - Și de ce n-ai venit, bă, mai devreme? Ha? - N-am avut vreme, se bâlbâie înfometatul. - N-ai avut vreme, MÂNCI MÂINE!

‪#‎Clujulîntreprinzător‬

---
templateKey: blog-post
title: 'De ce să beau?'
date: '2016-02-12'
---

\- În sfârşit întâlnesc şi eu o femeie care nu se grăbeşte. Toate merg la amanţi, stau cu o oră în plus şi după aia suport eu consecinţele. Deci la poştă, da? Îi bine? - Îi bine. La poşta veche. - Ştiu unde îi, că eu m-am însurat cu taxi. Asta îi prima mea nevastă. Şi îmi place să conduc, degeaba mă sună fratele meu, Uscatu: hai la bere, hai la bere. Bă, frate, nu mai beau! De ce să beau? Să-mi distrug faţa asta frumoasă? Să mă îngraş? Să fac burtă? Numa' dezavantaje. Mergi beat la femeie, miroşi, pici pe ea pe acolo. Nu-i bine!\- Nu-i bine. În faţă, unde puteţi. - Io numa' pretini d'ăştia am, nu poţi să bei cu ei numa' în limite anormale. Mai bine nu beau deloc. Bine, un pahar de vin, merge. Beau cu femeile, că femeile nu mă provoacă să beau mult. Da' să bei cu bărbaţi campioni... nu-i bine! - Nu-i bine. Aici. - Numele meu de scenă îi Armando, da' în viaţă de zi cu zi îs Claudiu. Fii atentă: numa' cu mine să circuli de acum, pe cuvântu' meu. Dacă te văd cu altul, mă bag în voi. Ai înţeles ideea? - Am înţeles. Nu-i bine!

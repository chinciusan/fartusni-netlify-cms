---
templateKey: blog-post
title: 'Legenda nucilor verzi'
date: '2016-08-29'
---

Ca să supravietuiești la noi pe stradă, era nevoie să știi și să respecți câteva mituri simple, născocite nu se știe când de nu se știe cine.

\- Să nu omori furnici niciodată, în special nu înainte să pleci la baie la Târnavă, că aduceai ploaia. - Să nu scuipi după ce ai fost la spovedit, că te bate dumnezeu și mai ales bunică-ta. - Să te ții de nasture când te întâlnești cu popa pe stradă, ca să nu ai ghinion. În caz de urgență era bun și fermoarul. - Să faci trei pași în spate când îți taie calea pisica neagră calea, ca să eviți relele. - Să nu spargi vreo oglindă. Niciodată. (ghinion+bătaie)

Și ultima, pusă în practică la fiecare final de vară, de care mi-am adus aminte azi, în timp ce mă cocoțam în nucul vecinului.

\- Să te piși în palme după ce ai mâncat nuci verzi, ca să-ți treacă negreala înainte să înceapă școala.

---
templateKey: blog-post
title: '50'
date: '2016-02-12'
---

Matematica mea precară imi zicea, când aveam vreun metru înălțime, că bogăția înseamnă să-ți poți cumpăra 50 de ouă kinder. Ori 50 de gume Turbo, pe care să le mesteci simultan, după care să uimești toată strada de copii cu cel mai mare balon suflat vreodată.

50\. Ăla era numărul maxim pentru orice achiziție care să te facă să te simți, fără urmă de îndoială, bogat cu acte în regulă. Până azi, când o doamnă din fața mea și-a cumpărat 80 de pachete de Kent.

Iar eu am plătit, pentru pompa 2, un bon de benzină de 50 de lei.

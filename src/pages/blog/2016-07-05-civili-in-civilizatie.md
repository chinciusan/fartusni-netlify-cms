---
templateKey: blog-post
title: 'Civili în civilizație'
date: '2016-07-05'
---

E așa frumos în parc! Sunt o mie de oameni cu pături și hamace, cu mingi și biciclete, copii desculți și fețe relaxate, că nu mai știi unde să te uiți. Chiar mai devreme am văzut o familie exemplară. Maică-sa stătea întinsă pe pătură, taică-so în hamac, iar aia mică, de vreo șapte ani, își făcea treburile lângă copac. Nonșalantă, maică-sa i-a întins un șervețel, pe care l-a lăsat la locul faptei. Iar tată-său tocmai dădea pagina la cartea pe care o citea liniștit: dicționar român-german. Probabil s-au săturat de țara asta de căcat și vor să se mute la civilizație.

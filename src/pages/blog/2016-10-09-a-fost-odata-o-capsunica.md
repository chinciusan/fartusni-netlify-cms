---
templateKey: blog-post
title: 'A fost odată o căpșunică'
date: '2016-10-09'
---

A fost odată o căpșunică. Și era atât de frumoasă că n-am îndrăznit să o mănânc. M-am uitat la ea cu zilele, dar n-am putut să mușc din ea.

Și căpșunica asta a făcut o musculița simpatică, ce a început să se agite prin bucătărie. Bâz-bâz, bâz- bâz, era mică și neagră și mi-a căzut cu tronc. Așa că am decis să o păstrez. Asta se întâmpla acum trei veri.

Între timp, musculița a crescut în muscă și apoi în muscățel. Și ne iubim.

PS. Să nu-i spună careva lui Batman altă poveste, i-am explicat că așa a venit el pe lume.

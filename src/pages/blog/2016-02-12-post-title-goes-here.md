---
templateKey: blog-post
title: "Omul care mi-a amintit de bunicu'"
date: '2016-02-12'
---

A trecut, pe pasarela peste Someș, un batrânel pe langa mine. Era mic, adus de spate, îmbrăcat într-o uniformă veche de ceferist. Mi-a adus aminte de bunicul, care la 15 ani după ce ieșise la pensie încă se încăpățâna să poarte hainele alea albastre, spre disperarea bunicii, ce se săturase demult sa calce pantalonii la dungă. El își etala și epoleții și, când era frig afară, chiar și cascheta cu simbolul vechi, rotund și vișiniu.

N-am văzut dacă bătrânelul ăsta avea epoleți, că purta o haină lungă și murdară peste sacou. Dar cu obrazul neras de câteva zile, chiar aducea a bunicul. Așa că i-am zâmbit, mai mult din ochi. Și el mi-a răspuns la fel de sincer:

\- Râzi, maimuță!

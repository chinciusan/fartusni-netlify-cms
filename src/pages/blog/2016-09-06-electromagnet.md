---
templateKey: blog-post
title: 'Electromotor. Electromagnet. Curent electric și magnet.'
date: '2016-09-06'
---

**D'aia nu mai zic niciodată "nu poți să întorci aici, că e linie dublă continuă și linie de tramvai": **

\- Diferența între întoarcere și depășire, că asta toată lumea face confuzie... Bine, când zici toată lumea, generalizezi. Aia nu înseamnă că îi chiar toată lumea, înseamnă că-i 50% plus unu, în sistem democratic. Deci foarte multă lume zice că la întoarcere îți ia carnetul. Fals! La întoarcere (se uită în dreapta - ce să mai, că n-am mașină, n-am motor, 1.4 gaz, dacă nu este, nu ai de unde să ceri!). Și la depășire îi ca și cum ai fi pe interzis. Asta-i logica. Ați înțeles ideea? Deci când faci depășire, tu practic ești pe interzis.

\- Mhmm.

\- Deci tu mergi bot în bot cu ălalalt. Deci tu ești pe interzis. Întoarcerea se face de pe sens de mers pe sens de mers. Din cauza aia îi doar 6 puncte. Și pe lângă aia, și riscul îi mai mare. Depășirea se face în accelerare, în timp ce întoarcerea se face în înfrânare și în condiții, în ghilimele, de siguranță. Asta-i diferența.

\- Mhmm.

\- Da’ multă lume ar fi în stare să pună pariu cu tine că greșești. Deci la ce-am zis eu acum, eu am argumentat, dar dacă aș spune “nu îți ia carnetul pe întoarcere”, omul ăla îi în stare să pună pariu cu tine ca ți-l ia. Și pierde. Deci nu dau procente, dar într-o proporție foarte mare. Eu vorbesc de șoferi, nu de elevi de liceu sau de gimnaziu. Dacă ai carnetu’, știi despre ce-i vorba.

\- Teoretic.

\- Da’ nu știu oamenii care-i treaba. Că îi oprește poliția și nici nu știe cât îi dă amendă pentru ce o făcut. Dacă n-ai centura și te oprește poliția, cât îți dă amendă? Nu știu. “Apăi, nu-s curios, am bani, portofelu’ îi plin, îi dau cât cere”. Păi, tre’ să știi legislația, tre’ să știi câte puncte ai, câte puncte poți să faci.

\- Da, da.

\- Uite, asta îi spun la prietena mea mereu. Nu i-am interzis niciodată să facă nimic. Da’ totdeauna când o făcut un lucru i-am zis: “Să fii conștientă că dacă faci un lucru tre’ să suporți consecințele. Exact așa și în trafic - tre’ să suporți consecințele! Dar știi care sunt consecințele?!?”. Îi logic. Îi foarte simplu.

Plecăm de la semafor.

\- Deci ăla din stânga o oprit motoru. Să facă economie. Îți dai seama ce om dobitoc?

\- Nu l-a oprit el. Se oprește singur, la modelele noi.

\- Serios? Deci eu nu am știut asta! Îs degeaba pe pământul ăsta!  Fii atentă: mașina asta are 520 de mii de kilometri. Îi mașina mea, io mă ocup de mecanică la ea. Dar e o chestie foarte nasoala. Dacă inginerii de la Nissan, că era un Nissan, o putut să gândească așa ceva. Nu-ș ei proști, o făcut-o cu intenție.

\- …

\- Să știi că pentru o mașină îi foarte rău ce se întâmplă. Știi cum îi pornirea la orice mașină? Prin electromotor. Electromotorul știi ce rol are? Scuză-mă, nu vreau să te iau cu atitudinea asta, dar ca idee. Știi de ce o făcut ei asta? Ca să distrugă electromotorul. Ca tu să fii nevoit să îl schimbi. Înțelegi ideea?

\- Mhm.

\- Orice motor de pe Pământul ăsta funcționează în sistem de electromotor. Electromagnet. Curent electric și magnet. Adică rotor și magnet. Curent și magnet, așa se învârte. Înțelegi?

\- Nu.

\- În exterior îi un magnet și prin interior, prin bobină, curge curentul. Și așa se face chestia asta - câmpul electromagnetic. Așa funcționează toate motoarele, în afară de astea care sunt pe carburant - benzină, diesel sau alt carburant. Dar motoarele pe curent așa funcționează. Da’ ce se întâmplă: în momentul în care el are atâte porniri, că îi de la chei, că-i de la buton, că-i de la Dumnezo pornirea, el tot la electromotorul ăla îi dă pornirea și se învârte. Și în momentul în care face pornirea, cărbunii se duc dracului, că se consumă. Înțelegi?

\- Mhm.

\- Și când se consumă.. Să zicem că un set de cărbuni te ține 10 mii de porniri. Și, automat, tu ești obligat să mergi în service, să schimbi setul de cărbuni. Și la mașinile noi nu poți să mergi cu cheile tale. Că tu te duci în reprezentanță să-ți facă electromotorul. Ai înțeles ideea? D’aia zic că inginerii care o gândit asta o fost proști pe de o parte și pe de o parte deștepți. Pentru că industria auto câștigă din piese.

\- Aha.

\- Dar o fost proști ca idee. Deci o fost proști ca japonezii, care o încercat să facă motoarele cât mai ieftine și cât mai ușoare. Și atât de tare le-o subțiat încât la peste 100 de mii de kilometri crapă.

\- No.

\- Serios, să nu mai vorbim despre mecanică!  … Voi credeți în dragoni?
